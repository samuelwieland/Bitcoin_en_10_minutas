<i>Translation of Relai's "Bitcoin in 10 minutes" to Romansh (Sursilvan)</i>

# Bitcoin en 10 minutas
<i>Tut quei che ti has gia adina vuliu saver sur da Bitcoin</i>

## Tgei ei il Bitcoin?

Bitcoin, la cripto-muneida cun il pli grond success mundial, fatschentescha la medias per igl entir mund. Biars vulan profitar da siu success, auters ein indifferents ni gia sceptics. La muneida digitala ha motivau nundumbreivlas discussiuns sur dil daner, igl investar e la tecnologia. Certins vesan il Bitcoin sco spir vehichel da speculaziun ni declaran el tier ina borla, ferton che auters tschontschan d’ina innovaziun, revoluziun monetara ni schizun d’ina midada dil actual sistem monetar.
 
Diversas tiaras, leudenter China, vesan Bitcoin sco ina periclitaziun ed han declarau uiara alla cripto-muneida. Autras regenzas, sco quella da El Salvador, han introduciu Bitcoin sco pagament official en speronza d’ina carschientscha economica.
 
Denton tgei ei il Bitcoin? In daner? Aur digital? In termagl per informaticists e speculants? Ni enzatgei cumplet auter? En ils paragrafs suandonts, mein nus sil funs da quellas damondas ed examinein la muneida digitala per capir meglier la filosofia e la funcziun a la basa dil Bitcoin. Per contonscher quei eis ei impurtont d’entscheiver naven dalla biall’entschata: cun l’historia digl origin dil Bitcoin.
 
## L’historia dil Bitcoin
 
Las entschattas dil Bitcoin tonschan els emprems onns navonta. En 1992 ha ina gruppa da informaticists da California entschiet ina gliesta d’email per brattar o ideas cun persunas dil medem meini sur dalla criptografia, politica e filosofia. Els senumnavan ‘Cypherpunks’ - in giug culs plaids cyberpunk (persuna ella litteratura scientifica da fantasia ch’ei sceptica dalla sociatad - e quei cun raschun) e cipher (cifrar).
 
### Ils Cypherpunks
 
Ils Cypherpunks ein spert daventei ina gruppa varionta. Malgrad lur divers origins eran els uni en la perschuasiun ch’igl internet vegni bein gleiti a daventar ina dallas pli disputadas arenas per la libertad humana.
 
Per proteger sesez dalla periclitaziun dalla controlla, dalla survigilonza e dalla censura digl internet e preservar ina reit libra ed aviarta, han ils Cypherpunks duvrau ina arma potenta: la criptografia, la cifraziun d’informaziuns.
 
En lur [manifest](https://www.activism.net/cypherpunk/manifesto.html) da 1993 explicheschan els: “Cypherpunks scrivan code [da computer]. Nus savein che enzatgi ha da scriver software per defender la sfera privata, e […] nus vegnin a scriver quel.”
 
Denton sulet la criptografia vegness buc ad esser sufficient per in internet liber. Igl internet sa buca veramein esser libers, e da quei eran ils Cypherpunks perschuadi, sch’el ha buca siu agen daner. In daner ch’ei independents da stadis, bancas centralas ed interpresas; ina cripto-muneida schi gesta e decentralisada sco igl internet sez.
 
### Experiments monetars
 
Mo la creaziun d’in daner digital independent tschentava als Cypherpunks difficultads technicas. Gia egl onn 1990 haveva il criptolog David Chaum creau eCash, l’emprema cripto-muneida, ch’era buca decentralisada aber garanteva l’anonimitad grazia a la criptografia. Tuttina eis ei buca reusiu ad eCash da s’affirmar en liunga vesta encunter auters sistems da pagament online. La societad davos il project ei ida concuors suenter 8 onns da servis ed eCash ei svanius.

Ei ha suandau autras emprovas, da las quallas E-Gold ei resortida. E-Gold era ina cripto-muneida assicurada cun aur, aviarta per tuts. Fundada 1996 duront l’era dil dot-com, ha la interpresa giu in bien resun denter ses cumbattants, expedont ina valeta da varga duas milliardas dollars per onn en ils meglier temps.
 
Denton era E-Gold controllau d’ina instituziun centrala e perquei periclitaus d’attacas. Beingleiti ein problems legals arrivai e la regenza dils Stadis Uni ha priu acziuns legalas encunter E-Gold. En 2008 ei E-Gold vegnius declaraus culpeivels dalla dertgira dil Stadis Uni da lavada da daners e cunterfatgs dil Patriot Act. Tuttas valurs da facultad ein vegnidas scheladas en ed E-Gold ha stuiu suspender las operaziuns.
 
Quellas emprovas malgartegiadas han mussau duas caussas als Cypherpunks. Per l’ina, omisdus eCash sco e E-Gold eran suttaponi cun garanzias deponidas. Quellas garanzias ein semussadsas sco punct debel, cunquei ch’ei sa vegnir confiscau dils stadis. Perquei duess ina cripto-muneida libra haver negins puncts d’attaca sco ina interpresa registrada, in conto da banka ni in liug central per ils servers. Per l’autra, regenzas sco era autoridas guvernativas han negin interess per in daner digital independent dil stadi.
 
La medema damonda, per quella negina risposta era aunc vegnida anflada, restava als Cypherpunks: Co sa in daner digital independent funcziunar senza ina partida centrala che fa la contabilitad e garantescha che daners vegnan buca dai o duas gadas? Pertgei, sch’ei fuss pusseivel da schligiar il problem da expensas dublas senza fidar d’ina partida centrala, fuss ei forsa pusseivel da crear in liber daner digital da casa egl internet.
 
### In act da creaziun mistic
 
Pervia da quels motivs han ils Cypherpunks entschiet a discussiunar designs per in cripto-daner senza partida centrala e garanzias deponidas. Dus dils pli impurtonts concepts eran b-money (1998) e BitGold (2005). Quellas ideas teoreticas, che eran mai vegnidas implementadas ella practica, eran gia fetg semegliontas al Bitcoin el design. In pèr da clav publica/privata era previus per la cripziun e in Proof-of-Work era quintaus per la creaziun da muneidas aditiunalas, sco igl ei era il cas tier Bitcoin. En siu Whitepaper ha il inventader dil Bitcoin era confirmau ch’el era versaus da b-money e BitGold.
 
Damai che b-money e BitGold sebasavan sin in sistem da votaziun per il consens (igl accord, tgi che posseda actualmein tgei unitads monetaras), eran els suttaposts ad attacas maliziusas che savessan manipular talas elecziuns e cunquei sfalsificar las relaziuns da proprietad.
 
Per quei problem, che steva aunc adina enta peis dalla creaziun d’in niev daner d’internet, ein ina schligiaziun vegnida presentada il venderdis, ils 31 d’october 2008. Quei di ei il [Bitcoin Whitepaper](https://bitcoin.org/bitcoin.pdf), en il qual Satoshi Nakamoto declara siu concept per ina reit da pagament decentralisada, vegnius tarmess via email als Cypherpunks. Dus meins pli tard, ils 3 da schaner 2009, ei la reit Bitcoin vegnida mezza en funcziun.
 
Las empremas rispostas sin quella nova reit eran moderadas. In pèr entusiasts han entschiet ad empruar ora la reit ed ad annunziar sbagls. Denton all’entschatta era ei per gronda part Satoshi Nakamoto sez che teneva la reit en funcziun. Mo plaunsiu, las novitads dil niev daner d’internet sederasavan sin forums da computers e tecnologia ed igl interess carscheva. Suenter in onn quintava la reit Bitcoin gia enqualin utilisaders. Il Bitcoin sez, denton, veva aunc negina valeta.
 
### Tgi ei Satoshi Nakamoto?
 
Il Bitcoin Whitepaper, sco era las communicaziuns via email dil invetader dil Bitcoin, ein omisdus vegni suttascrets cul num Satoshi Nakamoto. Denton resta la vera identitad il inventader dil Bitcoin nunenconuschenta a quei di, cunquei che siu num para ad esser in pseudonim. Per contonscher persunas che patertgavan sco el ed pli tard per contonscher la communitad da sviluppaders, ha Nakamoto utilizau silmeins treis diversas adressas d’email, ch’el ha cifrau conscienziusamein per velar la vera identitad dil speditur.
 
Diversas persunas han gia pretendiu d’esser Satoshi Nakamoto. Mo entochen oz, mintgin dad els ha disdiu da mussar si ei. Pertgei il mussament ultimativ, numnadamein il tarmetter da Bitcoin d’ina dallas adressas da buorsa che pliprobablamein saudan a Satoshi, ei aunc buca vegnius prestaus d’enzatgi.
 
Vitier ei la gruppa da quels che han communicau “persunalmein” cun Satoshi Nakomoto via d’internet fetg pintga. Satoshi Nakamoto ha scret sia davosa novitad alla communitad dil Bitcoin ils 12 da december 2010, mo ei quei en negin cass stau ina novitad da prender cumiau - Satoshi ha semplamein calau da communicar leusuenter.
 
Sia retratga valeva denton mo alla pli grond communitad. Nakamoto ha continuau a radunar entuorn el ina pintga gruppa da programmaders da basa ed ha informau quels sur digl ulteriur svilup dalla reit Bitcoin. Egl avrel  2011 ha el e tarmess sia davosa novitad a quella gruppa. Gest aschi sco Nakamoto ei cumparius misteriusamein el 2008, eis el danovament disparius treis onns pli tard.
 
### Il “Pizza Day” dil Bitcoin
 
Denton co ha Bitcoin atgnamein aquisau valeta? All’entschatta, Bitcoin saveva vegnir recuvraus e vegnius tarmess vi e neu denter commembers dalla reit, mo vevan ils units digitals negina valeta. Vitier era la gruppa dils quals ch’enconuschevan Bitcoin, gnanc da dir quels che savevan tarmetter e retscheiver ei, aunc adina fetg pintga.
 
Quei ha midau ils 22 da matg 2010, cura ch’in damonda nunusitada ei vegnida tschentada sin il forum d’internet [bitcointalk.org](http://bitcointalk.org/). In um da 28 onns cul num Laszlo Hanyecz da Florida ha offeriu 10,000 Bitcoins a la persuna che emposta duas pizzas tier el a casa. In student da California ha priu encunter sia offerta e furniu duas grondas pizzas per in prezi da $41 a sia casa. Persuenter ha Hanyecz tarmess ad el ils 10,000 Bitcoins.
 
Naven da quei di vegn ils 22 da matg celebraus annualmein dils Bitcoiners sco "Pizza Day" dil Bitcoin. Il di ei vegnius populars cunquei ch’el illustrescha treis causas:
* Bitcoins han valeta
* Bitcoins ein adattai per mied da brattar e da pagar
* Bitcoin sco muneida ei disinflaziunars. Il diember da Bitcoin che vegn addiziunalmein mess en circualziun diminuescha da tec a tec, quei che sa caschunar ina carschentada dalla valeta.
 
Las duas pizzas han fatg historia cun esser las pli caras sin quei mund. Quintau cun il prezi da Bitcoin dil december 2021, sei vegniu pagau 460 milliuns US dollars per quellas. Quei ei ina massa daners. Mo il beneficiari dils 10,000 Bitcoins ha medemamein gia dau ora els. En in’intervesta ha el detg ch’el hagi vendiu il Bitcoin court suenter per pagar per in trip cun auto - cul prezi dil Bitcoin dad oz, pli probabel era il pli car viadi cun auto ell’historia dalla castgaunadad.
 
Il "Pizza Day" dil Bitcoin demonstrescha e impressiunontamein daco 'hodling' - derivau da 'to hold' - ei schi popular denter Bitcoiners. ‘Hodling’ muonta salvar ils agens Bitcoins sur in liung temps cun igl intent da (forsa) mai vender quels. Damai, tgi less dar o siu Bitcoin oz cu el savess haver la valetta dubla, treidubla ni schizun dieschdubla en ils onns vegnends?
 
## Co funcziuna Bitcoin?
 
Suenter emprender sur dall’historia dil Bitcoin vegnin nus uss a fatschentar cun lur funcziun. La finamira ei da capir co la reit Bitcoin funcziuna, tgei problems ch’ella schlegia e tgei che lur avantatgs practicals ein.
 
L’intenziun da Bitcoin ei dad esser ina reit decentralisada. Negins participonts dalla reit duei ei esser pusseivel da surmenar la reit tut persuls - la pussonza da decider e controllar ei distribuida sin tut ils participonts. Quei ei impurtunt, cunquei che negin individi, negina regenza e negina interpresa sa midar la reit independentamein, mobein midadas ein sulettamein pusseivlas el collectiv.
 
Bitcoin funcziuna aschia che mintga participond dalla reit ha igl entir temps ina copia identica e actuala dil register da proprietad principal – aschia sa mintgin adina tgi che posseda momentan tgeinins Bitcoins.  Aschia sa negin pretender ch’el posseda dapli Bitcoin che quei ch’el ha, pertgei mintga participont dalla reit sa cumparegliar quella pretensiun cun sia copia dil register e refutar.
 
Avon che Bitcoin era instituius, reits decentralas confruntavan duas grondas sfidas. Sco emprem, co sa ei vegnir francau che tut ils particioponts han survegniu las novas actualisaziuns da proprietad - also las informaziuns surda tgei Bitcoins ein vegni transferi ed a tgi. E secundo, co san participonts reveder cun absoluta certadad che las informations ch’els han survegniu ein correctas.
 
### La Blockchain
 
Quellas difficultads ein vegnidas surmuntadas grazia dall’invenziun dalla blockchain. Ina blockchain accumulescha informaziuns e datas en successiun cronologica. El cas da Bitcoin ein tuttas transacziuns dapi l’entschatta dil Bitcoin arcunadas cronologicamein en mellis blocs, che ensemen creeschan la blockchain dil Bitcoin. Mintga participond dalla reit che less saver tgi che posseda tgei Bitcoin sa persiquitar anavos l’entira historia da transacziuns ella blockchain dil Bitcoin ed anflar ora exact tgi che posseda momentan con bia Bitcoin. En quella moda, sche enzatgi les tarmetter in Bitcoin, mintgin sa controllar sche quei Bitcoin auda e propi alla persuna en damonda.
 
Tochen a quei punct ei quei mecanism nuot special cunquei che las bancas drovan in semegliont process. Sch’in client less dar o in franc svizzer, mira la banca suenter ella historia da transacziuns per mirar sch’il franc sauda aunc adina al client ni sch’el ei gia vegnius spendius (tarmess ad enzatgi auter). La caracteristica unica dalla blockchain ei denton che quellas informaziuns ein buca arcunadas sin in server central d’ina banca, mobein sin ils computer da tut ils participonts dalla reit (schi numnai full nodes) ed aschia existeschan mellis copias per igl entir mund. Quei ei eral il motiv daco che Bitcoin sa buca semplamein vegnius stizzaus - per far gliez stuess ins stizzar tut las copias dalla blockchain sin tut ils computer dils pariciponts en il medem mument.
 
Denton ha la blockchain il problem ch’ei sto esser pusseivel a mintga participont dalla reit da determinar cun absoluta certadad che sia copia dalla blockchain ei correcta e che neginas incorrectas ni falsaridas transacziuns setschantan en lur copia dil register. Cunquei che novs blocs vegnan aschuntai alla blockchain mintga 10 minutas, la blockchain crescha incuntin e sto vegnida actualisada continuadamein tier tuts participonts mundialmein.
 
Quels novs blocs aschuntai duein esser verificheivels per tuts. La verificaziun vegn fatga cun reglas inalterablas ch’ein definidas el code informatic dalla reit Bitcoin. Quellas reglas defineschan exactamein tgei transacziuns ein valeivlas e tgeininas buca. Mintga utilisader che carga giu la copia dalla blockchain sa leusuenter verificar sche tuttas transacziuns correspundan cun la reglas dadas. Sch’ina transacziun violescha las reglas, p. ex. sch’ella ei incorrecta ni falsarida, vegn ella stussada naven dils participonts dalla reit (full nudes) e vegn buca prendida si ella blockchain.
 
### Extracziun da Proof-of-Work (PoW)
 
Vitier ha la reit Bitcoin in mecanissem che limitescha il aschuntar da novs blocs. Sche novas transacziuns e blocs savessan vegni aschuntai vid la blockchain da mintgin, dess ei in chaos ella reit, cunquei che la blockchain savess buca s’acctualisar spert avunda per igl entir mund sin il medem punct.
 
Per evitar quei lavura Bitcoin cun in mecanissem da Proof-of-Work. Per ch’enzatgi survegn il dretg da aschuntar in niev bloc alla blockchain, sto in mussament da lavur vegnir cumprovaus. Ina sempla illustaziun da quei process ein ina gruppa da persunas ch’enquera ina guila en ina runa da fein. Tgi che anfla la guila sco emprem astga aschuntar in niev bloc ella blockchain. Suren vegn igl anflader remuneraus cun novs units da Bitcoin sco era cun las taxas dallas transacziuns en quei bloc. Aschiprest ch’il bloc ei aschuntaus, entscheiva quei process puspei nave dall’entschatta.
 
En verdad exequeschan miners ina hash funcziun matematica (SHA-256 hash algoritmus) per anflar ina numera specifica. La hash numera dil bloc precedent, las transacziuns dil bloc actual ed ina numera causalla (nonce) vegnan fatg il hashen ensemen. La numera causalla vegn midada tochen che la hash funcziun spida o in resultat cun in minimum da nullas ellas empremas posiziuns. Per exempel, il bloc #700000, creaus ils 11 da settember 2021, ha la hash nummera valeivla: 00000000000000000590fc0f3eba193a278534220b2b37e 9849e1a770ca959.
 
La tscherca da quella numera, era numnau mining, ha duas funcziuns principalas: Emprem, ei colligia ils blocs en ina moda matematica-criptografica aschia che mintgin sa semplamein controllar la correcta successiun. El medem mument, fa il mecanissem da Proof-of-Work ei quasi nunpusseivel da midar quella successiun. Secundamein, tardescha quei mecanissem la addiziun da novs blocs aschia che, ella media, in niev bloc vegn mo aschuntaus alla blockchain mintga 10 minutas. Cunquei vegn ei dau a tuts participonts mundials avunda temps da actualisar sin il medem, actual stadi dalla blockchain. 
 
Summariamein tegnan ils miners la reit Bitcoin en funcziun. Grazia ad els vengan novas transacziuns tractadas ed aschuntadas ella blockchain. Las full nodes tegnan copias dil register, fan adatg che las reglas vegnan tenidas en e controlleschan che neginas tansacziuns falsaridas entran ella blockchain.
 
### 21 milliuns Bitcoins
 
Era sche novs blocs vegnan aschuntai incuntin alla blockchain dil Bitcoin ed ils miners vegnan remunerai per la lavur cun novs Bitcoins, ei la numera totala da Bitcoin limitada sin 21 milliuns Bitcoins. Ei vegn mai a dar dapli che 21 milliuns Bitcoins. Denton eran quel 21 milliuns muneidas buc en circulaziun naven dall’entschatta. Enstagl vegnan els dai libers tenor in strict plan d’emissiun suenter il code dil Bitcoin.
 
Cura che Bitcoin ei vegnius mez en funcziun, il code deva liber 50 novs Bitcoins als miners circa mintga 10 minutas. Quater onns suenter l’entschatta, la numera da Bitcoins relaschai mintga diesch minutas ei vegnida fatga empermiez. Quei process vegn numnaus il ‘halving’ e descriva il fatg ch’il premi d’in bloc pils miners sminuescha per la mesadad mintga 4 onns. Momentan ein gia 19 milliuns Bitcoins en circulaziun. Ils ulteriurs Bitcoins vegna fatgs il minen entochen igl onn 2140. Leusuenter vegnan ils miners mo pli compensai cun las taxas dallas transacziuns.
 
La strictamein limitada quantitad da units dil Bitcoin ei in dils pli fundamentals attributs d’ina cripto-muneida e fa il Bitcoin in extrem knapp bein. Quella digitala scarsezia aboluta ei e ina impurtonza premissa per la funcziun dil Bitcoin sco in mied da conservaziun dalla valur sur liungas periodas ed ei il fundament daco ch’il Bitcoin vegn saves numnaus aur digital ni aur 2.0.
 
### Il resultat: Proprietad digitala
 
Examinont tut ils attributs dalla reit Bitcoin en combinaziun, vesan ins la impurtonza da quella invenziun. Per l’emprema ga ell’historia existescha in bein digital ch’ei mo avon mauns en ina strictamein limitada numera. Bitcoins san buca vegni copiai ni dublegiai.
 
Grazia a quei inschign vegn Bitcoin savens dessignaus sco proprietad digitala. Pertgei, gest sco mintga toc tiara ei unics ed existescha mo inaga, ei mintga unit Bitcoin era unics ed existescha mo en in plaz digital.
 
Ed quels units dil Bitcoin san ins veramein posseder. Sulettamein la persuna el possess dalla corrispundenta clav privata, ch’ei ina combinaziun da numeras e bustabs consistont ord 64 segns, sa muentar ils respectivs Bitcoins. Cun auters plaids, senza quella clav privata sa Bitcoin buca vegnir engulaus, confiscaus ni bloccaus. Quei fa ei pusseivel al proprietari d’haver la absoluta controlla sur da sias resursas financialas, egal sch’ei setracta d’in milliunari, d’in fugitiv politic ni d’in cartent persequitau. Per l’emprema ga dapi l’invenziun dil computer eis ei pusseivel da veramein posseder valurs da facultad digitalas.
 
## Daco Bitcoin?
 
Aber daco quei entir hype entuorn Bitcoin? La pusseivladad da veramein posseder in bein digital po esser revoluziunar. Aber daco vuless enzatgi insumma posseder Bitcoin? 
 
### Il meglier da omisdus munds
 
Els davos tschentaners ein metals prezius e pli tard daners en fuorma da muneida e bancnotas vegni duvrai sco mied da pagament. Quels vevan igl avantatg, ch’els savevan vegnir teni e dai ora independentamein d’ina  tiarza partida. Il proverbi “daner contant ei libertad squitschada o” resummescha quei fetg bein. Denton ei il disavantatg da metals prezius e daners contants ch’igl ei difficil da duvrar els el spazi digital digl internet. Sil pli tard dapi la cumparsa dil shopping online ein cartas da debit e credit vegni suren ella gronda part dalla populaziun.
 
Mo uss, cu ils biars drovan daners digitals sils contos dalla banca enstagl da daners contants, crescha la resca da cunterpartida ch’els ein exponi. Pre exempel, sche la instituziun financiala declara insolvenza, ils spargns dil client san esser spiars. Ni sco igl ei schabegiau a Cipra il 2013, sche la retratga da daners contants vegn malamein limitada, sche controllas dalla circulaziun dil capital vegnan mezzas en funcziun e sche exproriaziun sfurzada sin ils contos da spargn schabegian, la glieud ei bu pli en controlla da lur daners. Ni scho igl ei momentan il cas en las biaras tiaras dil vest, sch’igl ei bu lubiu als clients dalla banca da tarmetter daners als parents perquei che lez vivan a Cuba ni egl Iran ein els dependents d’ina tiarza partida che lubescha tut sias transacziuns.
 
Cun la midada naven da daners alla basa da pupi sin daners digitals, teni els contos dalla banca, essan nus ulteriuramei bu pli ella controlla da nos agens daners. Tochen uss ei quei disavantatg stau il prezi che nus havein stuiu pagar per partizipar alla veta digitala.
 
Bitcoin porscha ina schligiaziun per quei dilemma. Sco daner digital eis el idealmein adattaus per vegnir duvraus el spazi digital. El medem mument sa Bitcoin vegnir salvaus si sco proprietad digitala per conservaziun senza depender da tiarzas partidas (bancas). Cunquei san possesurs da Bitcoin conservar ils daners - en fuorma d’ina clav privata - sut la madrazza ni nua ch’els manegian ch’ei seigi il pli segir.
 
### Timing perfetg
 
Bitcoin ei vegnius creaus enamiez dalla globala crisa financiala da 2008/09. Egl emprem bloc dalla blockchain dil Bitcoin - numnau il Genesis bloc - ha Satoshi Nakamoto schau ina clara novitad. El ha citau il tetel publicau ella gasetta The Times che scheva, “Cancelier agl ur dalla secunda acziun da salvament dallas bancas”.
 
Cun quei act ha Satoshi expressiunau la fiosofia dils Cypherpunks, critica enviers il stadi. Ella crisa financiala da 2008 han las bancas centralas mez ina massa novs daners en circulaziun per salvar la bancas. Tochen il davos han denton ils spargnaders pagau persuenter, cunquei che lur spargns han piars valeta cun la svaletaziun tras surabundonza da daners. Quei fact ha danovamein mussau si la disfidonza dils Cypherpunks enviars il stadi ed las bancas centralas ed ha rinforzau l’idea ch’ei drova urgentamein in daner independent dil stadi.
 
La medema procedura, semplamein en ina pli gronda scala, ei vegnida repetida dapi l’erupziun dalla Covid-19 pandemia. Schon mo egl onn 2020, ei la quantitad dils U.S. daners vegnida engrondida per 50 pertschien, ed en autras tiaras - inclusiv la Svizra - va la pressa da stampar en in cuntin. Ina directa consequenza ein record bass tscheins - schizun tscheins negativs el cas dalla Svizra - ed gronda inflaziun en facultads.
 
### Segirada encunter svaletaziun monetara
 
Bitcoin ei per quei vegnius lantschaus il meglie temps pusseivel. Darar ei il tema daners staus aschi actuals e las enzenas da damonda aschi grondas sco oz. Cun siu limitau effectiv da 21 milliuns porscha Bitcoin in emperneivel contrast tier las en perpeten carschentas bilanzas dallas bancas centralas. Siu effectiv limitau dat schurmetg encunter la moderaziun reala dil agen capital, quei ch’ei vegniu observau en tuttas muneidas per igl entir mund duront las davosas decadas.
 
Bitcoin ei baghegiaus si aschia, vertit da sia specifica construcziun, ch’el garantescha la preservaziun dalla capacitad da cumpra sur liungas periodas. Cunquei che Bitcoin ei scars vess el schizun da cumplenir quei pensum meglie ch’igl aur, che ha ina affluenza da 1-2% per onn. Vitier ein ils cuosts da salvar e transportar Bitcoin era bein pli bass cumpargliau cun aur, quei che lubescha ina megliera preservaziun dalla valeta sur il temps.
 
### Schurmetg da proprietad
 
In auter problem che Bitcoin mitigescha ei il schurmetg da proprietad. Duront che aur ni daner contant sto vegnir salvaus si segiramein cun grondas expensas per proteger quels da enguladetsch, sa Bitcoin vegnir salvaus si ed transportaus practicamein senza cuosts. Cun in code da dudisch ni vegntgaquater plaids sa sizun ina gronda summa vegnida prida cun dapertut sin quei munnd. Suenter vegnius emprius ordado e fisicalmein destruius sa quei code vegnius engulaus da negin, aschia ch’il Bitcoin davos il code ei segirs e lubescha al possedur da prender ei cun el en fossa sch’el giavischa.
 
## Cumprar Bitcoin
 
Ei dat duas pusseivladads da vegnir tier Bitcoin. U ch’ins fadigia Bitcoin sco miner, ni ch’ins cumpra Bitcoin da in’autra persuna. Cunquei che far il minen cun apparats a casa ei vegniu quasi nunpusseivel ozildi ei la suletta pusseivladad che resta per noviz, da cumprar Bitcoin.
 
### Buorsas da cripto e broker
 
La pli sempla varianta ei da cumprar Bitcoin sur ina buorsa da cripto ni in broker. Quei funcziunescha semegliontamein sco ina plattaforma da commerci d’aczias. Suenter arver in conto persunal san francs svizers, euros ni dollars americans vegni transferi via pagament da banka ni carta da credit. Suenter ch’ils daners ein arrivai el conto persunal alla buorsa da commerzi, san ins cumprar Bitcoin da tuttas uras cun in pèr clics al prezi current. En Europa eis ei pusseivel da cumprar Bitcoin senza registaziun, verificaziun ni deponer daners sco emprem cun la populara Bitcoin-only applicaziun da investiziun [Relai](https://relai.app/).
 
### Peer-to-peer
 
Sco in’alternativa tier buorsas da cripto, sa Bitcoin e vegnius cumpraus directamein d’auters participonts dil marcau via plattaformas da peer-to-peer senza ch’ina buorsa ei involvada. Quei lubescha ina pli gronda anonimitad, cunquei che neginas datas persunalas ston vegnidas scuvridas en quei process.
 
### Bitcoin automats da daners
 
Ei dat era la pusseivladad da retrer Bitcoin via automats da daners. Quels ein gia disponibels en pliras tiaras, giudlunder la [Svizra](https://coinatmradar.com/country/206/bitcoin-atm-switzerland/), la [Tiara Tudestga](https://coinatmradar.com/country/80/bitcoin-atm-germany/) e l’[Austria](https://coinatmradar.com/country/14/bitcoin-atm-austria/). Sin automats da Bitcoin san ins retrer Bitcoin anonimamein cun daners contants ni cartas da credit. Ni in conto ni ina existenta buorsa da cripto ei necessari.
 
## Consalvar Bitcoin segiramein
 
Inaga ch’ins ha acquistau Bitcoins, sedat la damonda da lur segira manipulaziun e reservaziun. Tier Bitcoin ed cripto-muneidas vala la maxima: "not your keys, not your coins". Per veramein posseder ses Bitcoin ston ins esser en possess dalla correspundenta clav privata. Quella in tec tecnica expressiun vul dir ch’ins ha mo veramein controla surda siu Bitcoin, sch’ins tegn si quels en ina buorsa digitala tier quella ch’ins ha la clav privata.
 
Aschi ditg ch’ils Bitcoins ein deponi sin ina buorsa da cripto, ein els sut la controlla dalla buorsa. El cas che la buorsa vegn haccada, fa concurs ni ei fraudulenta, sa il Bitcoin esser piars per adina.
 
### Custodia atgna
 
El cuntrast cun in conto da banca dat Bitcoin la pusseivladad da salvar ils agens units monetars en ina buorsa personala. Quei lubescha a ti dad esser tia atgna banca ed ha igl avantatg che ti has la absoluta controlla da tes Bitcoin. Da l’autra vart vegn quei era cun responsabladads. La clav privata, che ha il bia la fuorma da dudisch ni vegntgaquater plaids, sto vegnida salvada e tegnida si segiramein dil possesur dil corrispundent Bitcoin. Agir incorrect ni malprecaut sa menar tier la sperdita irrevocabla da Bitcoins.
 
### Buorsas: Buorsas digitalas
 
Buorsas digitalas gidan da tenir si Bitcoin segiramein, ni pli concret, las clavs privatas. Il Bitcoin sez ei adina arcunaus ella blockchain e sa buca vegnir transferius sin ina buorsa. Mo las clavs per igl acces sil Bitcoin san vegni salvadas si en ina buorsa.
 
Buorsas ein also vegnidas creadas per tenir si las clavs privatas sempel e segiramein. Ultra da quei fan ellas pusseivel da tarmetter ed retscheiver Bitcoin mo cun in pèr clics. Pia ein buorsas in uaffen nizeivel per ir entuorn cun Bitcoin.
 
### Buorsa da software
 
La pli usitada buorsa ei ina buorsa da software. Buorsas da software san vegnir drizzadas en sco applicaziun sil desktop ni sco app sil smartphone. Duront igl endrizzament vegan las clavs privatas enumeradas sco dudisch ni vegntgaquater plaids (seed phrase). Quels plaids ein identics cun il Bitcoin en quella bursa. Tgi ch’enconuscha quels plaids ha la controlla surda la muneida. Perquei duessan ils plaids vegni screts si analog, il meglier sin pupi, quei en discus e salvai si en in liug segir. El cass ch’il computer ni smartphone va a piarder ni vegn engulaus, sa la bursa adina puspei vegnida restaurada cun quels plaids.
 
Buorsas da software ha igl avantatg ch’ellas san vegnidas drizzadas en spert ed ein semplas dad utilisar. Cunquei ch’ei setracta tier buorsas da software da programs da computer installai sin in apparat directamein colligiaus cun igl internet, dat ei adina la resca d’attacas da hackers.
 
### Buorsas da hardware
 
Sche ti mettas peisa sin segirtad, duessas ti enstagl duvrar ina buorsa da hardware. Quei pign apparat, semegliont d’in USB stick, arcunescha ils codes d’access per il Bitcoin e vegn mo colligiaus cun il computer el cass da baseng. Igl apparat ei concepius sin tal’uisa che schizun in computer infectau cun software maliciusa po buca tier ils codes.
 
Duront drizzar en ina bursa da hardware vegnan dudisch ni vegntgaquater plaids (seed phrase) generai, che duessan vegni screts si analog e teni si segirs. Sch’ina bursa da hardware va a piarder sa era quella vegnida restaurada cun igl agid dils plaids. Exempels per buorsas da hardware ein BitBox e Trezor.
 
### Trametter e retscheiver Bitcoin
 
Tarmetter e retscheiver Bitcoin ei fetg sempel. Mintga buorsa da Bitcoin ha ina adressa publica generada dalla schi numnada clav publica. Quella fa il survetsch sco adressa da retschevida, semegliont alla IBAN. Mintgin che ha quella adressa sa termetter Bitcoin alla bursa corrispundenta. La adressa vegn pil pli mussada sco QR code, quei che vinavon simplifichescha la applicaziun.
 
Sche ti vulas tarmetter Bitcoin ad enzatgi sas ti u endatar la Bitcoin adressa digl acceptant sut 'send' ni scannar il corrispundent QR code. Las resultontas taxas da transacziun vegnan automaticamein deducidas dalla buorsa digl adressader. Il nivel dallas taxas da transacziun variescha cun la utilisaziun dalla reit e sa vegnida mirada suenter [cheu](https://bitinfocharts.com/de/comparison/bitcoin-transactionfees.html#3m). Ei cuoza egl intragliauter 10 minutas per la remessa d’arrivar tier il beneficiari. Ei sa denton era ir pli ditg, priu con bia taxas da transacziun che ti eis prompts da pagar.
 
### Pagar cun Bitcoin
 
Cu Bitcoin ei vegnius creaus han ins sperau ch’ins sa in di duvrar Bitcoin per pagar per tut ils beins da mintgadi. Teoreticamein ei quei gia oz pusseivel. Enqual departaments da taglia da stadis, organisaziuns senza profit ed in cerschent diember da fatschentas acceptan Bitcoin sco mied da pagament. Mo perquei che transacziuns via la reit Bitcoin san custar plirs francs e drovan minimum 10 minutas, fa quei mo senn per grondas valetas. Per tarmetter Bitcoin bienmarcau e spert, drova ei ina alternativa.
 
### La reit Lightning - pli spert, pli bienmarcau
 
Perquei ei in’autra layer vegnida baghegiada suren dalla reit Bitcoin. Quella reit, numnadamein Lightning, lubescha da pagar cun Bitcoin en secundas cun cuosts minimals. En tiaras sco El Salvador ei la reit Lightning gia activa e vegn duvrada cun success.
 
Pagar per beins da mintgadi cun Bitcoin vegn egl avegnir perquei per gronda part ad haver liug sin la reit Lightning. Svilup en quei sectur proceda cun tutta forza. Twitter, per exempel, ha danovamein intruduziu ina funcziun da 'bunamaun' che utilisescha la reit Lightning. Vidlunder porscha la app Strike pagaments per igl entir mund entuorn en differentas muneidas a negins cuosts via la reit Lightning. Perquei sei da quintar che mo grondas valurs vegan el futur realisadas directamein via la reit Bitcoin e tut tschellas transacziuns vegan executadas via la reit Lightning.
 
Cunquei ch’ei vegn oravontut tarmess mo pintgas valetas sur la reit Lightning vegnan Satoshis, ni cuort Sats, duvrai sco united da quintar enstagl da Bitcoin. 1 Bitcoin ei equivaltent da 100,000,000 Satoshis. Per duvrar la reit Lightning sto ina buorsa da Lightning vegnida drizzada en.
 
## In egliada egl avegnir
 
En ils varga 10 onns d’existenza ei Bitcoin ius tras bia aults e bass. La cripto-muneida ei gia vegnida declarada morta ni ei ida en emblidonza alla publicitad suenter grondas perditas sin ils cuors. Tuttina ei il Bitcoin derasaus irresistiblamein per il globus entuorn duront il davos decenni.
 
### Bitcoin ed energia
 
In dils emprems quitaus, che vegn adina puspei numnaus el context cun il svilup dil Bitcoin, ei il consum d’energia dalla reit Bitcoin. Il Bitcoin mining consumescha gia ina considerabla quantitad dall’electrizitad mundiala. Ed quei consum vegn pli probabel a crescher el futur cunquei che pli biars vegnan a prender part al Bitcoin mining.
 
Duront discutar sur da Bitcoin ed energia eis ei impurtont da capir che l’energia che flessegia ella reit Bitcoin ei decisiva per la segirtad dalla reit. Dapli energia che flessegia ella reit, pli segira ch’ella ei. Quei ei aschia perquei per midar la blockchain dil Bitcoin sto la medema quantitad da prestaziun da computer, e cunquei energia, vegnida duvrada, sco igl ei vegniu duvrau per crear la blockchain en emprema lingia. Denton cun milliuns computers egl entir mund che porschan prestaziun da computer alla reit Bitcoin eis ei quasi nunpusseivel per in individi, ina organsiaziun ni in stadi da procurar per avunda prestaziun da computer per mo far las pli pintgas midas ella blockchain. Perquei ei la hashpower e la associada energia in impurtont attribut da segirtad dalla reit Bitcoin.
 
Plinavon han Bitcoin mining computers igl avantatg ch’els san vegni mets si dapertut sin quei mund. Cunquei ch’ils miners drovan l’electrizitad la pli bien marcaua per esser profitabels seplazzan els savens en loghens cun bia surproducziun ed aschia energia bien marcaua. Sin liunga vesta vegn quei pli probabel ad esser ils loghens cun bia energia regenerabla perquei che quei produzescha la pli faroveivla electrizitad.
 
Tenor il Bitcoin Mining Council drovan Bitcoin miners momenta circa 56% energia regenerabla ed il trend ei cerschents. Bia experts da Bitcoin ein dil meini ch’il Bitcoin mining vegn a vegnius fatgs cun tochen 100% energia regenerabla el futur.
 
Tochen che quei ei denton il cas, ei la damonda sur dil consum d’energia dil Bitcoin quella, sche in segir e nunsfalsificabel daner e mied da conservaziun da la valur vala la peina quei diever d’energia ni bu.
 
### El Salvador - Bitcoin sco muneida naziunala
 
Gia avon in pèr onns ha entgin visiunari teniu pusseivel che Bitcoin savess in di vegnir renconuschius sco mied da pagament per lescha da stadis naziunals. Ella stad da 2021 era ei schi  lunsch:  El Salvador ei stau l’emprema tiara sin quei mund che ha introduciu Bitcoin sco mied da pagament per lescha. En stizuns, restaurants ed interpresas da tuttas sorts survetschs sa il pagament buca mo vegnius fatgs cun il US dollar mobein era cun Bitcoin. Per quei eis ei vegniu mez a disposiziun als burgheis ina buorsa da Bitcoin che correspunda als basegns e fa ei pusseivel da pagar via la reit Lightning en secundas ed cun minimals cuosts. 
 
Autras tiaras sco l’Ucraina, la Brasilia e Panama ein momentan el discuors da semeglionts projects da lescha. Priu che autras tiaras suondan igl exempel d’El Salvador chersches per ina la damonda per Bitcoin ed aunc pli impurtont consolidas la verdeivladad dil Bitcoin sco 'daner'. L’acceptanza da Bitcoin sco mied da pagament per lescha en pli e pli tiaras representa leusuenter ina decisiva fasa el global process d’adattaziun dil Bitcoin.
 
### Leschas e regulaziuns
 
Quels svilups han giu la consequenza che stadis naziunals, bancas centralas e fatschentas han giu da sedar giu intensivamein cun cripto-muneidas. Plirs stadis, era la [Svizra](https://www.sif.admin.ch/sif/de/home/finanzmarktpolitik/digit_finanzsektor/blockchain.html), han publicau regulaziuns e directivas pertucont cripto-muneidas. Quei pass vegn beneventaus da bia participonts dil marcau, perquei ch’ei creescha segirezia giuridica per projects da cripto sco era per investurs involvai.
 
Regulaziuns stattan era avon d’esch ell’USA che ha tochen uss priu la metoda da laissez-faire. La fuorma exacta che quellas novas leschas da regulaziun ell’USA vegnan a prender en, vegn persequitau dalla cuminonza da cripto minuziusamein, perquei che quellas vegnan ad haver in grond impact sin igl entir sectur da cripto.
 
### Autras cripto-muneidas
 
Bitcoin ei per lunsch o buca la suletta cripto-muneida ozildi. Ferton dat ei varga 16’000 differentas cripto-muneidas e valurs da facultad. Quellas muneidas e tokens han differentas caracteristicas e funcziunalitads ed ein buca tuttas vegnidas concepidas sco 'muneidas' ni daners. Entginas ein plitost sco aczias e lur valetta reflectescha il success da lur cripto-project. Entginas vengnan duvradas per far ovra d’entgins survetschs. Ed entginas autras, schi numnai meme tokens, ein en prema vesta semplamein muneidas d’in jux.
 
Per evitar sperditas eis ei recumandabel da mirar aunc inaga pli exact sin la respectiva muneida ed il project davos tier, avon che far in’investiziun.
 
### Central Bank Digital Currencies (CBDC)
 
Cripto-muneidas ein en in passadi d’ina nunregulada wild-west fasa en in mund da finanzas regulau. Quei svilup ei buca iu sur ils tgaus ora dallas bancas centralas ed ideas ein vegnidas proponidas, che bancas centrallas duessan dar ora si’atgna cripto-muneida. Quellas "Central Bank Digital Currencies", ni cuort CBDCs, combinassan la stabilitad d’in daner dil stadi cun ils avantatgs d’ina muneida sin basa da blockchain, dian ils proponents. Detg cuort, creassan quellas daner contant digital.
 
Tut leusuenter tgei concepziun vegn implementada, sa ina CBDC prender fundamental’autras fuormas.
Pliras tiaras han lantschau emprovas da pilot cun differents tips da CBDCs e CBDCs ei gia vegni lantschadas en in pèr tiaras. Ei vegn spitgau vess sisu sche ed en tgei fuorma che economicamein fermas muneidas, sco quellas dall’USA, EU ni China, vegnan dai o sco CBDCs.
 
### Concurrenza da daners
 
Nossa sociatad ei sendisada els davos dezenis aschi fetg vid daners dil stadi aschia che auters tips da daners eran quasi buca pusseibels da se metter avon per ils biars entochen da cuort. Mo avon gnanc schi daditg era ei part dil mintgadi d’aver differents tips da daners en circulaziun parallelamein. Ei deva bancnotas da differentas bancas, muneidas ord differents metas ed autras valettas monetaras che savevan vegni duvrai sco mied da pagament.
 
Cun Bitcoin, muneidas buca dadas o dil stadi ein puspei a disposiziun sco alternativa tiel daner dil stadi. Entochen uss ha la gronda part dallas regenzas tolerau il Bitcoin. In tec ha quei forsa da far cun sia natira decentalisada, che fa ei grev d’attacar Bitcoin. Per burgheis muonta quei ch’in’alternativa dil daner dil stadi sper igl aur ed igl argen stat uss a disposiziun. Igl impact da quella addiziunala concurrenza monetara vegn ad esser interessant da persequitar el futur.
 
## Bitcoin, ed ussa?
 
Sche ti sedamondas tgei che ti duessas far cun tut quellas informaziuns, lai far mei ina proposta. Entrar el mund dil Bitcoin cuosta nuot, ni temps ni daners. Mo ti emprendas d’enconuscher ina technologia che vegn a midar nies mund e nies avegnir.
 
Perquei: Creescha in account sin ina buorsa da cripto ni carga giu ina buorsa sin tiu smartphone e cumpra Bitcoin per 50 CHF. Ni lai tarmetter entgin Bitcoin d’in collega sin tia buorsa. Hagies semplamein inaga giu concret contact cun Bitcoin.
 
Pertgei sche Bitcoin fa la ruptura e daventa schi omnipresents sco igl internet, vegnas ti buca mo a saver d’ei teoreticamein, mobein vegnas gia sez ad haver duvrar Bitcoin. Mintgaton sa quei far la differenza, cunquei ch’ei dat a ti in’egliada ed in sentiment per la tecnologia, quei che metta tei in pass ordavon dils biars.
 
 
—
 
### Sur digl autur
 
Daniel Jungen ein in econom e schurnalist financial cun expertisa en muneidas da cripto. Daniel ei confundatur da [InsightDeFi](https://www.insightdefi.com/), ina boutique da perscrutaziun specialisada e tut quei che pertuca cripto. Ensemen cun ses partenaris ad InsightDeFi, publicheschan els mitga duas jamnas ina [gasetta](https://insightdefi.substack.com/) (tudestga) surda Bitcoin, DeFi e cripto.
 
### Sur da Relai
 
Fundau ella Svizra da Julian Liniger ed Adem Bilican suenter ch’els han giu miseria d’anflar in plaz segir e nuncumplicau per cumprar Bitcoin, fa Relai spargnar ed investar en Bitcoin accessibel per in e scadin. La pur Bitcoin applicaziun ei formada sempla ed intuitiva, aschia che mintgin ell’Europa sa cumprar ed vender Bitcoin enteifer minutas, senza registraziun, verificaziun ni assegnaziun. Examinau independentamein e cun varda 35 milliuns CHF Bitcoin investai tras sia plattafuorma, dat Relai als clients ina pusseivladad dad ir novas vias el spargnar ed investar.
 
Empren dapil sin [Relai.app](https://relai.app/).

Thank you to [Samuel Wieland](https://twitter.com/wieland_samuel) who translated this e-book from English to [Romansh (Sursilvan)](https://en.wikipedia.org/wiki/Sursilvan).


